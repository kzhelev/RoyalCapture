Created: 08.03.2023

**Task summary:**

Задача за игра на карти

Задача за реализиране на проста игра на карти срещу компютърен играч със следните правила:

Играе със с 16 карти – асо, поп, дама, вале от всяка боя. Всеки играч започва с 5 случайни карти. Играчите се редуват да дават карти. Който даде карта с по-голяма боя взима ръката. Ако картите са с еднаква боя, печели тази, която е по-висока. Печелившият играч прибира и двете карти. Винаги компютърният играч дава карта първи. След петте ръце се броят точките на двамата играчи по следната схема:
За всяка карта точките са рангът на боята * рангът на картата.
Ранговете на боите са :
спатия (clubs) - 1
каро (diamonds) - 2
купа (hearts) - 3
пика (spades) – 4
Ранговете на картите са:
асо (ace) – 11
поп (king) – 10
дама (queen) – 9
вале (jack) – 8

Пример: вале спатия дава 1*8 = 8 точки; асо пика дава 4*11 = 44 точки.

Зад. 1 Реализирайте клас Deck за тесте от карти с 1 поле от тип ArrayList от обекти на класа Card и методи :
•	void addCard(Card card) – добавя карта в тестето
•	void printDeck() - печата всички карти в тестето
•	void shuffle() - разбърква картите в тестето
•	Deck drawFive() - изтегля 5 случайни карти от тестето
•	Card draw(int index) – вади посочената по индекс карта от тестето (индексите са от 0 до броя на картите в тестето-1)
•	static int compare(Card card1, Card card2) – сравнява коя от две карти е печеливша и връща 1 или 2 съответно
•	static int sum(Deck deck) – изчислява точките на играч във финалното му тесте
Зад. 2 Реализирайте вътрешен клас с полета public String rank (за ранга на картата), public int rank_number (за числовия ранг на картата), public int color_rank (за числовия ранг на боята),  public String color (за боя). Реализирайте конструктор с автоматични проверки и задаване на числови рангове. Реализирайте метод void show() за печат на карта.

Зад. 3 Реализирайте геймплея в основния клас като компютърният играч избира карта на случаен принцип. 

